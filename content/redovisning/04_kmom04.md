---
---
Redovisning kmom04
=========================

Jag gillade skrivuppgiften, den gav mig lite nya ögon att använda när jag tittar på hemsidor. En mer utvecklad förmåga att anylsera färgval och typografiska val och kunna beskriva det på ett vettigt sätt. Helt klart något jag kommer att ha med mig i framtiden när jag surfar på nätet men också i mitt egna arbete framöver.

Min tolkning av minimalistisk för den här hemsidan är helt enkelt att använda begränsat med styling. En simpel inramning och ljus bakgrund där text och länkar är i bekant format för gemene man. Dark valde jag att göra liknande den minimalistiska men med en mörk ton och därmed den mesta texten vit. Dark innehåller även lite fler nyanser för att lyfta ut delar ur huvuddelen på hemsidan. Jag föredrar mörkare sidor då jag tycker de är mer behagliga och valde därför den som standard. För det färgglada temat gick jag på ett icke röd-blå-gul triadiskt färgschema för att prova på det. 

För minimalistic och dark har jag, bortsett från bilder, gått på ett akromatiskt färgschema. Minimalistiska temat har få färger medan det mörka fick några fler för att lyfta ut och rama in mer i huvuddelen på sidan. För det färgglada gick jag på någon känsla med de 3 färgerna jag valde. Lila var min huvudfärg och fick därför agera utfyllnad på sidan. Med de andra två färgerna tyckte jag gulbruna ramade in bättre.

Någon accentfärg använde jag inte, den enda som finns är för länkar på minimalistiska temat men de är standard för webbläsaren. Annars accentueras länkar endast med understrykning.

Jag själv är nog mest van att läsa sans serif text och valde därför att gå på den för det mesta av texten. Jag behöll serif för rubrikerna för minimalistic och dark då jag tyckte det blev snyggt. Det färgglada temat fick en egen uppsättning typsnitt som jag upplevde något mer lekful. I övrigt har jag behållt radavstånd och storlek som den var från tidigare moment, som jag tyckt varit bra. Det är korta texter och tydliga radavstånd så jag såg ingen anledning att ändra på det.

Jag gick på ett bastema, kmom04, och justerade bara nödvändiga färg och typografiparametrar för respektive tema. 

Detta moment gav mig framförallt nya ögon att använda när jag tittar på eller gör egna hemsidor. Jag tror också att jag kommer ha användning för i vardagen. Exempelvis gillar min sambo inredning och visst kan jag uppskatta något fint men kanske kan uppskatta det ytterligare med denna nyfunna kunskap. Att jag också kan diskutera kring färger och former på ett bättre sätt än att bara gå på känsla gillar jag.

